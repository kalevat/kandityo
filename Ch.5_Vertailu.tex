\chapter{Palveluiden vertailu\label{vertailu}}

\section{Taustatiedot}
Pilvipalvelujen ja konesalipalveluiden laatua verrattiin tutkielmassa keräämällä aineisto, joka sisälsi raportoidut tiketit eri palvelutoimittajien järjestelmiin. Tutkielmassa tarkasteltiin erikseen palveluongelmia (\emph{incident}) ja palvelupyyntöjä (\emph{service request}). Molemmista palveluista oli saatavissa tutkielmaa varten kattavat tilastot tiketeistä. Lisäksi tutkielmaa varten haastateltiin Finnairin työntekijöitä ja pyydettiin heitä kokemuksia pilvi- ja konesalipalveluista. Näin saatiin myös subjektiivinen näkökulma tutkielmaan.

Isot, laaja-alaiset ja vakavat ongelmatilanteet luokitellaan termillä \emph{Major Incident}. Tässä tilanteessa virhetilanteesta lähetetään sähköpostitse tiedote yhtiön sisäisesti eri sidosryhmille ja ongelmatilanteen selvitykseen nimitetään oma asiantuntija. Nämä vakavat ongelmatilanteet on erikseen tilastoitu ja niistä tehdään myös jälkikäteen erillinen selvitys syistä. Vakavat ongelmat voivat olla haitaksi lentoliikenteelle ja sitä kautta myös Finnairin ydinliiketoiminnalle. Näitä vakavia virhetilanteita tulisi välttää kaikin keinoin ja niistä tulisi toipua mahdollisimman nopeasti. Tutkielmassa perehdyttiin näiden vakavien virheiden määrään ja vakavuusluokitukseen.
\section{Laatuvertailut}
\section{Haastattelut}
Haastatteluissa selvitettiin minkälainen subjektiivinen käsitys Finnair IT asiantuntijalla ja johtajalla on tuotannon laadusta, kun verrataan pilvipalvelua ja konesalipalvelua. Haastatteluun osallistuneilla henkilöillä on kokemusta molemmista toimintamalleista. Haastatteluissa haettiin heidän henkilökohtaisia mielipiteitä aiheesta ja mielipiteiden ei tarvinnut perustua todellisiin faktatietoihin. Faktatietoihin perustuva vertailua tehtiin tämän tutkimuksen muissa osissa. Subjektiivinen näkökulma on tärkeä selvittää, koska laatu perustuu myös tuntemukseen siitä kuinka hyvin asiakasta palvellaan sekä minkälainen olo hänelle on toiminnasta. Haastattelu jakautui kahteen osaan. Ensimmäisessä osassa selvitettiin tuotannon laatua virhetilanteiden (\emph{incident}) kautta ja toisessa osassa palvelupyyntöjen (\emph{service request}) kautta.

Haastattelussa todettiin, että tuotanto on pilvipalvelujen kautta ollut jonkin verran stabiilimpaa. IT asiantuntija korosti, että laadun ero pilvipalvelujen ja konesalinpalvelujen välillä ei ole ollut iso, mutta eron on silti huomannut. Pilvipalveluissa on ollut vähemmän infrastruktuuriin liittyviä ongelmia, kuten verkkoliikenteen ongelmat. Silti pilvipalveluissa on havaittu myös perinteisiä palvelimiin liittyviä ongelmia, kuten muistitilan ja levytilan loppuminen. Pilvipalveluissa ongelmien sattuessa vaikutukset ovat olleet suuremmat ja laajemmat. Tosin pilvipalveluissa näitä laajempia ongelmia on harvemmin sattunut, kun tilannetta verrataan konesalipalveluihin.

IT johtajan kiinnitti huomiota, että nykyinen pilviympäristö on vasta alle vuoden vanha ja kaikkia kokemuksia ei ole vielä saatu. Virhetilanteita on hänen mukaansa ollut vähemmän ja ne on ollut lyhytkestoisempia kuin aikaisemmin konesalipalveluiden kanssa. Nykyisessä AWS pilvipalvelussa tuotanto on hajautettu useammalle käyttöalueelle (\emph{AWS Zone}). Tällöin yhden käyttöalueen ongelmat eivät heijastu koko Finnairin tuotantoon. Tämä on auttanut siihen, että virhetilanteita on ollut vähemmän kuin konesalipalvelussa, jossa tuotanto toteutettiin yhdestä fyysisestä paikasta. Yhdessä konesalissa tapahtuva virhe heijastui laajasti koko tuotantoon. IT johtaja painotti, että tilanne tulee entisestään paranemaan pilvipalveluiden osalta, koska pilvipalveluiden toimittaja ja asiakkaan tulee molempien kehittää jatkuvasti ympäristöä eikä korjausvelkaa synny niin paljon kuin konesalipalveluissa.

Vakavia virhetilanteita asiantuntijan mukaan ollut nyt vähemmän, mutta jos verrataan tilannetta pidemmällä aikajaksolla, niin vakavia ongelmia on ollut suunnilleen sama määrä. Vakavien virhetilanteiden määrä on asiantuntijan mukaan riippuvainen kuinka paljon tehdään muutoksia ympäristöön. Jos tehdä isoja laajoja muutoksia IT ympäristöön, niin se sisältää aina riskejä, jotka voivat realisoitua vakavina ongelmina ja toimintahäiriöinä. Yrityksen pilvipalveluympäristö on sen verran uusi, ettei vielä ole tarvinnut tehdä isompia muutoksia ympäristöön, jolloin myös vakavia ongelmia ei ole syntynyt. Konesalipalveluissa on riski, että yksittäisen työntekijän tekemä inhimillinen virhe voi aiheuttaa isoja ongelmia. IT johtajan mukaan vakavia virhetilanteita on ollut pilvipalveluissa vähemmän eivätkä ongelmat ole olleet niin pitkäkestoisia. Tämä on näkynyt parempana tuotannon laatuna pilvipalveluissa ja parantanut Finnair IT palvelujen käytettävyyttä.

Asiantuntija mukaan ongelmien ratkaisunopeudessa ei ole ollut suurta ero kun verrataan pilvipalveluja ja konesalipalveluja. Konesalipalveluissa koko ympäristön hallinta oli keskitetty yhdelle yritykselle, jonka vastuulla oli kokonaisvaltaisesti pitää huolta, että palvelut toimivat. Ongelma tilanteiden selvitys oli tässä tilanteessa suoraviivaisempaa, koska vastuu yrityksiä oli vain yksi. Isolla konesalipalvelun tarjoajalla oli myös iso määrä eri alan asiantuntijoita valmiina selvittämään ongelmatilanteita. Tämä vaikutti ratkaisunopeuteen, kun oikeat asiantuntijat saatiin välittömästi mukaan selvitystyöhön. Pilvipalveluissa vastuut on hajautettu eri toimijoille sekä osa vastuista on otettu Finnairin hoidettavaksi. Tämä vaikuttaa ongelmien ratkaisunopeuteen, kun vastuualueet ovat epäselviä ja useampi toimittaja yrittää ratkaista ongelmaa. Finnairin asiantuntijan mukaan pilvipalveluissa on ongelmien ratkaiseminen ollut hitaampaa näistä syistä. Toisaalta yksinkertaisemmat ja pienemmät ongelmat ratkaistaan pilvipalveluissa nopeammin, kun ympäristö on topologialtaan selkeämpi.

IT johtaja oli samaa mieltä, että ongelmatilanteiden ratkaiseminen on ollut pilvipalveluissa nopeampaa kuin konesalipalveluissa. Pitää kuitenkin muistaa, että myös pilvipalveluissa voidaan tehdä isoja virheitä. Näistä ongelmista on kuitenkin pilvipalveluissa parempi näkyvyys, koska tiedot ovat julkisia. Konesalipalvelut ovat suljettuja ja niissä esiintyvät ongelmat toimittajan on mahdollista peittää. Konesalipalveluiden toimittaja voi kertoa vain niistä ongelmista, jotka ovat näkyneet asiakkaille. Pilvipalveluissa on ulkoisia tilannesivuja Internetissä, joissa näkyy ongelmatilanteet ja niihin tehdyt ratkaisut.

Kun verrataan pilvipalveluja ja konesalipalveluja palvelupyyntöjen (\emph{service request}) näkökulmasta, niin Finnairin asiantuntijan mukaan palveluissa ei ollut merkittävää eroa. Uuden pilvipalvelutoimittaan palvelualttius on ollut parempaa ja reagointi nopeampaa, mutta tähän voi vaikuttaa myös että uusi toimittaja haluaa näyttää asiakkaalle alkuun hyvää ja huolellista palvelua. Konesalipalvelut, jotka olivat keskitettyjä, toiminta ei ollut niin ketterää. Pilvipalvelut toimitetaan enemmän ketterien menetelmien mukaisesti, jolloin toiminta on joustavampaa. Konesalipalveluissa yksittäisen palvelupyynnön tekemiseen kului enemmän aikaa, koska jossain tapauksissa muutos haluttiin projektoida ja tämä loi lisää hidastavaa byrokratiaa. Pilvipalveluissa esimerkiksi uusien palvelimien lisääminen ympäristöön on hyvin suoraviivaista ja nopeaa. Näissä tilanteissa palvelupyyntöjen toteutus on nopeaa. Konesalipalveluissa palvelimien poisto palvelusta ei ole suoraviivaista. Palvelimesta ei voida pelkästään katkaista sähkövirta, vaan sille tulee tehdä myös muita poistotoimenpiteitä, joista tulee ylimääräisiä kustannuksia. Pilvipalveluissa taas palvelimien poisto on yksinkertaista ja nopeaa. Poisto voidaan tehdä konekielisesti yhdellä komennolla ja siitä syntyvät taloudelliset säästöt ovat välittömästi saatavissa.

IT johtajan mukaan pilvipalvelut ovat ketteriä ja nopean reagoinnin palvelupyyntöihin. Konesalipalveluissa tarvitaan enemmän työtä ja byrokratiaa pieniinkin muutoksiin. Pilvipalvelut ovat vakioituja automaattisia prosesseja, jotka mahdollistavat nopean toiminnan. Automatisoidut prosessit antavat myös enemmän ketteryyttä ja ovat varmempia laadultaan. Inhimillisten virheiden määrä on pienempi, kun prosessit hoidetaan automatisoidusti. Tämä antaa myös enemmän mahdollisuuksia ja joustoa asiakkaalle. IT johtaja piti tärkeänä, että pilvipalveluissa kiinnitetään huomiota tietoturvaan. Pilvipalvelut ovat liiankin joustavia, jolloin tietoturva unohtuu helposti, jollei siihen erityisesti kiinnitetä huomiota. Kaikki tietoturvaratkaisu eivät ole automatisoituja. Kaiken kaikkiaan pilvipalveluiden ylläpito on hänen mukaan haastavampaa ja vaatii yhtenäisen toimintatavan asiakkaalla. Pilvipalveluiden toimittaja ei pakota asiakasta tiettyihin toimintatapoihin. Myös IT arkkitehtuurin näkökulmasta pilvipalvelut korruptoituvat helpommin verrattuna konesalipalveluihin. IT johtaja tarkoitti korruptoitumisella sitä, että ympäristön monimutkaisuus tulee jossain vaiheessa vastaan, kun tehdään jatkuvaa kehitystä. Jossain vaiheessa pilviympäristö tulee muokata uudelleen, jollei arkkitehtuuri asioista pidetä riittävästi huolta muutostilanteissa.  

Tutkielman haastattelussa kysyttiin myös haastateltavilta yleisnäkemystä, siitä kumpi toimintamalli on parempi Finnairille, kun verrataan konesalipalveluja ja pilvipalveluja. Asiantuntija piti pilvipalveluja oikeana suuntana toiminnan parantamiseen. Asiantuntija painotti, että pilvipalvelut ovat huomattavasti joustavammat ja sitä kautta taloudellisten säästöjen tekeminen on nopeampaa sekä helpompaa. Pilvipalveluissa toimintaympäristö voidaan muokata itsenäisesti ilman isompaa byrokratiaa. Pilvipalveluihin siirtyminen oli väistämätön aihe ja se olisi tullut tehdä jossain vaiheessa. Asiantuntijan mukaan nyt oli hyvä aika tehdä muutostyö, kun koronaviruksen takia Finnairin toiminta oli hiljaisempaa. Finnair asiantuntija painotti, että pilvipalveluihin siirto on vielä kesken, siksi kaikkia hyötyjä ja haittoja ei ole vielä koettu. Tulevaisuus ei ole hänen mukaan niin selvä ja pilvipalvelujen toimintamallissa voi tulla myös yllätyksiä tulevaisuudessa. Kokonaisarvosanan (asteikolla 0-5) asiantuntija antoi konesaliyrityksen X palvelusta arvosanan 4- ja AWS pilvipalveluille arvosanan 4.

IT johtaja piti haastattelussa pilvipalveluja oikeana ratkaisuna Finnairin kannalta. Yrityksen tulee myös laajemmin muuttua toimintatavoiltaan ketterämmäksi. Tilanteet muuttuvat nykymaailmassa nopeasti ja muutoksiin tulee reagoida välittömästi. Pilvipalvelut ovatkin yrityksen strategian mukainen valinta. Pilvipalvelut antavat enemmän mahdollisuuksia kuin konesalipalvelut. IT johtaja muistutti, että pilvipalvelut vaativat enemmän teknistä osaamista myös asiakkaalta eikä palveluja voida enää ostaa niin helposti kuin konesalipalveluissa. Yrityksellä X oli tarjota konesalipalveluiden yhdessä lukuisia IT alan asiantuntijoita auttamaan ratkaisujen rakentamisessa. Tätä mahdollisuutta ei enää ole pilvipalveluiden kanssa, vaan asiakkaan tulee olla myös itse aktiivinen kun muutoksia tehdään. Pilvipalveluja tuleekin kehittää fiksusti huomioiden arkkitehtuuriset ratkaisut ja tietoturva. Kokonaisarvosanaksi (asteikolla 0-5) IT johtaja antoi konesaliyritykselle X palveluista 3 ja AWS pilvipalvelulle 4. IT johtaja painotti, että AWS arvosanaa on mahdollista edelleen nostaa, kun Finnairin omia IT prosesseja saadaan edelleen kehitettyä ja opitaan toimimaan pilvipalveluiden kanssa. Yrityksen historia painottuu pitkältä ajalta konesalipalveluihin ja muutostyö vielä aikaa. Vasta myöhemmin AWS palveluiden arvosana voi nousta.  