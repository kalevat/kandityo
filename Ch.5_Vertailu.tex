\chapter{Palveluiden vertailu\label{vertailu}}

\section{Taustatiedot}
Pilvipalvelujen ja konesalipalveluiden laatua verrattiin tutkimuksessa keräämällä aineisto, joka sisälsi raportoidut tiketit eri palvelutoimittajien järjestelmiin. Tutkimuksessa tarkasteltiin erikseen palveluongelmia (\emph{incident}) ja palvelupyyntöjä (\emph{service request}). Molemmista palveluista oli saatavissa tutkimusta varten kattavat tilastot tiketeistä. Lisäksi tutkimusta varten haastateltiin Finnairin työntekijöitä ja pyydettiin heitä kokemuksia pilvipalveluista ja konesalipalveluista. Näin saatiin myös subjektiivinen näkökulma tutkimukseen.

Isot, laaja-alaiset ja vakavat ongelmatilanteet luokitellaan termillä \emph{Major Incident}. Vakavasta virhetilanteesta lähetetään sähköpostitse tiedote yhtiön sisäisesti eri sidosryhmille ja ongelmatilanteen selvitykseen nimitetään asiantuntija. Vakavat ongelmatilanteet on erikseen tilastoitu ja niistä tehdään jälkikäteen erillinen selvitys. Vakavat ongelmat voivat olla haitaksi lentoliikenteelle ja sitä kautta myös Finnairin ydinliiketoiminnalle. Näitä vakavia virhetilanteita tulisi välttää kaikin keinoin ja niistä tulisi toipua mahdollisimman nopeasti. Tutkimuksessa perehdyttiin näiden vakavien virheiden määrään ja vakavuusluokitukseen.

\section{Laatuvertailut}
Tutkimuksessa verrattiin konesalipalvelun aikaisia tikettejä sekä pilvipalveista raportoituja tikettejä. Vertailua tehtiin erikseen virhetilanteista ja palvelupyynnöistä. Tutkielmassa tarkasteltiin tikettien määrää sekä tikettien tärkeysastetta (\emph{priority}). Palvelupyyntöjen osalta tarkasteltiin tikettien ratkaisuaikoja, koska ratkaisuajat vaikuttavat palvelukokemukseen.

Tiketit on luokiteltu viisiportaisella asteikolla eri tärkeysasteille. Samaa luokittelua on käytetty konesalipalveluissa ja pilvipalveluissa, joten tilastot ovat vertailukelpoisia. Luokittelu perustuu virhetilanteen kriittisyyteen ja virhetilanteen vaikutukseen tuotantoon. P1 tason tiketti aukaistaan tilanteessa, jossa ohjelma on kriittinen ja ongelmalla on laaja-alainen vaikutus yrityksen tuotannolle. Vastaavasti P5 tason tiketillä on vähäinen vaikutus tuotantoon. Osa virhetilanteista on automaattitikettejä, jotka valvontalaitteisto aukaisee automaattisesti. Muut tiketit ovat käsin aukaistuja tikettejä niin, että loppukäyttäjä raportoi ongelmasta IT toimittajan asiakaspalveluun. 

Pilvipalveluissa tarkasteltava aikajakso on 1.1.--30.9.2021. Tänä aikana virhetilanneisiin liittyviä käsin avattuja kriittisiä tikettejä on ollut yhteensä 22 ja vähemmän kriittisiä tikettejä 194. Kuvassa \ref{fig:pilvitiketit} nähdään tikettien määrät vuoden 2021 eri kuukausina sekä jakautuma kriittisten ja vähemmän kriittisten tikettien välillä. Kuvasta voidaan todeta, että kuukausittain kriittisiä virhetilanteita on ollut vähän. Pääasiassa virhetilanteet ovat olleet vähemmän kriittisiä. Kuvasta nähdään, että kriittisiä virhetilanteiden määrässä ei ole ollut kuukausittain isoa vaihtelua. Taulukosta \ref{table:pilviautomaatti} nähdään kuinka paljon eri tärkeysasteen tikettejä on ollut pilvipalveluissa vuoden 2021 aikana ja miten tiketit ovat jakautuneet käsin tehtyjen ja automaattitikettien välillä. Taulukosta voidaan todeta, että kriittisiä automaattitikettejä on ollut vähän verrattuna kokonaismäärään. Taulukosta nähdään, että käsin on avattu pääasiassa P3 tason tikettejä, jotka ovat vähemmän kriittisiä.

\begin{filecontents}{data1.dat}
X Time  	Part1  Part2
1 tammi  	2	    22
2 helmi		1	    25
3 maalis	2	    18
4 huhti		3	    41
5 touko		2	    28
6 kesä		2	    13
7 heinä		2	    14
8 elo       3       15
9 syys      5       18
\end{filecontents}

\begin{figure}[ht]
\begin{tikzpicture}
\begin{axis}[
axis lines=middle,
ymin=0,
legend pos=outer north east,nodes near coords,
x label style={at={(current axis.right of origin)},anchor=north, below=10mm},
y label style={at={(axis description cs:-0.2,.5)},rotate=90,anchor=south},
title={\textbf{\textit{}}},
    xlabel=Vuosi 2021,
    ylabel=Määrä,
    xticklabel style = {rotate=30,anchor=east},
    enlargelimits = false,
    xticklabels from table={data1.dat}{Time},xtick=data]
\addplot[blue,thick,mark=square*] table [y=Part1,x=X]{data1.dat};
\addlegendentry{P1+P2 tiketit}
\addplot[red,thick,mark=square*] table [y= Part2,x=X]{data1.dat};
\addlegendentry{Muut tiketit}
\end{axis}
\end{tikzpicture}
\caption{Vertailu käsin avattujen kriittisten ja vähemmän kriittisten tikettien välillä pilvipalveluissa}
\label{fig:pilvitiketit}
\end{figure}

\begin{table}[ht]
\centering
\begin{tabular}{||c c c||} 
 \hline
 Kriittisyys & Käsin avatut tiketit & Automaattitiketit \\ [0.5ex] 
 \hline\hline
 P1 & 5 & 14 \\ 
 P2 & 19 & 0 \\
 P3 & 173 & 17 \\
 P4 & 9 & 1 \\
 P5 & 9 & 348 \\
 \textbf{Yhteensä} & \textbf{215} & \textbf{380}\\ [1ex] 
 \hline
\end{tabular}
\caption{Pilvipalveluissa avatut tiketit 1.1.-30.9.2021}
\label{table:pilviautomaatti}
\end{table}

Pilvipalveluissa oli aikajaksolla 1.1.--30.9.2021 yhteensä 224 palvelupyyntöä. Palvelupyyntöjen ratkaisuaika oli keskimäärin 244 tuntia eli reilu 10 päivää. Maksimiarvo ratkaisuajalla oli 2213 tuntia eli yli 92 päivää. Kuvassa \ref{fig:pilvipyynto} nähdään palvelupyyntötikettien määrät vuoden 2021 eri kuukausina. Kuvasta voidaan todeta, että palvelupyyntöjen määrä on ollut nousussa. Nousu johtuu siitä, että pilvipalvelujen käyttöönotto on edelleen kesken ja muutoksia ympäristöön tehdään jatkuvasti. Lisäksi Finnairin ydinliiketoiminta on elpymässä ja liiketoiminnan kehitystä on alettu tekemään korona-ajan jälkeen.

\begin{filecontents}{data2.dat}
X Time  	Part1
1 tammi  	8
2 helmi		21
3 maalis	21
4 huhti		16
5 touko		38
6 kesä		34
7 heinä		23
8 elo       31
9 syys      32
\end{filecontents}

\begin{figure}[ht]
\begin{tikzpicture}
\begin{axis}[
axis lines=middle,
ymin=0,
legend pos=south east,nodes near coords,
x label style={at={(current axis.right of origin)},anchor=north, below=10mm},
y label style={at={(axis description cs:-0.2,.5)},rotate=90,anchor=south},
title={\textbf{\textit{}}},
    xlabel=Vuosi 2021,
    ylabel=Määrä,
    xticklabel style = {rotate=30,anchor=east},
    enlargelimits = false,
    xticklabels from table={data2.dat}{Time},xtick=data]
\addplot[blue,thick,mark=square*] table [y=Part1,x=X]{data2.dat};
\addlegendentry{Palvelupyynnöt}
\end{axis}
\end{tikzpicture}
\caption{Tilasto palvelupyynnöistä pilvipalveluissa}
\label{fig:pilvipyynto}
\end{figure}

Konesalipalveluissa tarkasteltava aikajakso on 1.11.2019--30.11.2020. Aikajakso on valittu sen mukaan miltä ajalta oli parhaiten vertailukelpoista tietoa saatavissa tutkimukseen. Lisäksi konesalipalvelut olivat tuolla ajanjaksolla vakiintuneet ja tuotanto oli stabiilia. Ajanjaksona virhetilanneisiin liittyviä käsin avattuja kriittisiä tikettejä oli yhteensä 117 ja vähemmän kriittisiä tikettejä 156. Kuvassa \ref{fig:konesalitiketit} nähdään tikettien määrät eri kuukausina sekä jakautuma kriittisten ja vähemmän kriittisten tikettien välillä. Kuvasta voidaan todeta, että kriittisiä virhetilanteita on ollut vuoden 2019 lopussa enemmän kuin vuoden 2020 lopussa. Kuvasta voidaan huomata, että tikettien kokonaismäärä on laskenut vuoden 2020 aikana. Vuoden 2020 lopussa kriittisten tikettien määrä oli vähäinen. Taulukosta \ref{table:koneautomaatti} nähdään kuinka paljon eri tärkeysasteen tikettejä on ollut konesalipalveluissa aikajaksolla 1.1.--30.9.2020 aikana. Taulukosta nähdään, että käsin on avattu eniten P3 tason tikettejä, jotka ovat vähemmän kriittisiä. Taulukon mukaan P1 ja P2 tikettejä 48 \% tikettien kokonaismäärästä. Taulukon lähdetiedoista puuttuu P5 tason tiketit. Konesalipalveluista ei ollut saatavissa tutkimusta varten tietoja automaattisesti aukaistujen tikettien määristä.

\begin{filecontents}{data3.dat}
X Time  	Part1  Part2
1 marras  	22	    30
2 joulu		8	    20
3 tammi 	7	    15
4 helmi		19	    24
5 maalis	23	    16
6 huhti		6	    6
7 touko		4	    5
8 kesä      6       6
9 heinä     7       8
10 elo      3       8
11 syys     3       4
12 loka     7       11
13 marras   2       3
\end{filecontents}

\begin{figure}[ht]
\begin{tikzpicture}
\begin{axis}[
axis lines=middle,
ymin=0,
legend pos=north east,nodes near coords,
x label style={at={(current axis.right of origin)},anchor=north, below=10mm},
y label style={at={(axis description cs:-0.2,.5)},rotate=90,anchor=south},
title={\textbf{\textit{}}},
    xlabel=Vuosi 2019-2020,
    ylabel=Määrä,
    xticklabel style = {rotate=30,anchor=east},
    enlargelimits = false,
    xticklabels from table={data3.dat}{Time},xtick=data]
\addplot[blue,thick,mark=square*] table [y=Part1,x=X]{data3.dat};
\addlegendentry{P1+P2 tiketit}
\addplot[red,thick,mark=square*] table [y= Part2,x=X]{data3.dat};
\addlegendentry{Muut tiketit}
\end{axis}
\end{tikzpicture}
\caption{Vertailu käsin avattujen kriittisten ja vähemmän kriittisten tikettien välillä konesalipalveluissa}
\label{fig:konesalitiketit}
\end{figure}

\begin{table}[ht]
\centering
\begin{tabular}{||c c||} 
 \hline
 Kriittisyys & Käsin avatut tiketit \\ [0.5ex] 
 \hline\hline
 P1 & 37 \\ 
 P2 & 48 \\
 P3 & 85 \\
 P4 & 14 \\
 P5 &  \\
 \textbf{Yhteensä} & \textbf{184} \\ [1ex] 
 \hline
\end{tabular}
\caption{Konesalipalveluissa käsin avatut tiketit vuonna 1.1.--30.9.2020}
\label{table:koneautomaatti}
\end{table}

Konesalipalveluissa oli aikajaksolla 1.11.2019--31.9.2020 yhteensä 262 palvelupyyntöä. Palvelupyyntöjen ratkaisuaika oli keskimäärin 2,5 päivää. Maksimiarvo ratkaisuajalla oli 39 päivää. Kuvassa \ref{fig:konepyynto} nähdään palvelupyyntötikettien määrät eri kuukausina. Kuvasta voidaan todeta, että palvelupyyntöjen määrä on noussut tarkastelussa olleen ajanjakson aikana. Tämä selittyy sillä, että konesalituotanto oli tarkastelujakson lopussa stabiili ja vuoden 2020 lopussa aloitettiin pilvipalveluihin siirtymisen valmistelut. Valmistelujen aikana konesaliin tehtiin useampia muutoksia, joilla varmistettiin onnistunut siirto pilvipalveluihin. Normaalitilanteessa näin muutoksia ja palvelupyyntöjä ei olisi tarvinnut tehdä.

\begin{filecontents}{data4.dat}
X Time  	Part1
1 marras  	9
2 joulu		4
3 tammi 	7
4 helmi		11
5 maalis	11
6 huhti		19
7 touko		7
8 kesä      18
9 heinä     17
10 elo      72
11 syys     87
\end{filecontents}

\begin{figure}[ht]
\begin{tikzpicture}
\begin{axis}[
axis lines=middle,
ymin=0,
legend pos=north east,nodes near coords,
x label style={at={(current axis.right of origin)},anchor=north, below=10mm},
y label style={at={(axis description cs:-0.2,.5)},rotate=90,anchor=south},
title={\textbf{\textit{}}},
    xlabel=Vuosi 2019-2020,
    ylabel=Määrä,
    xticklabel style = {rotate=30,anchor=east},
    enlargelimits = false,
    xticklabels from table={data4.dat}{Time},xtick=data]
\addplot[blue,thick,mark=square*] table [y=Part1,x=X]{data4.dat};
\addlegendentry{Palvelupyynnöt}
\end{axis}
\end{tikzpicture}
\caption{Tilasto palvelupyynnöistä konsesalipalveluissa}
\label{fig:konepyynto}
\end{figure}

\section{Haastattelut}
Haastatteluissa selvitettiin minkälainen subjektiivinen käsitys Finnair IT asiantuntijalla ja IT johtajalla on tuotannon laadusta, kun verrataan pilvipalvelua ja konesalipalvelua. Haastatteluun osallistuneilla henkilöillä on kokemusta molemmista toimintamalleista. Haastatteluissa haettiin heidän henkilökohtaisia mielipiteitä aiheesta eikä mielipiteiden edelletty perustelemaan faktatiedoilla. Faktatietoihin perustuva vertailua tehtiin tämän tutkimuksen muissa osissa. Subjektiivinen näkökulma on tärkeä selvittää, koska laatu perustuu myös tuntemukseen siitä kuinka hyvin asiakasta palvellaan sekä minkälainen olo hänelle on palvelun toiminnasta. Haastattelu jakautui kahteen osaan. Ensimmäisessä osassa selvitettiin tuotannon laatua virhetilanteiden (\emph{incident}) kautta ja toisessa osassa palvelupyyntöjen (\emph{service request}) kautta.

Haastattelussa todettiin, että tuotanto on pilvipalvelujen kautta ollut jonkin verran stabiilimpaa. IT asiantuntija korosti, että laadun ero pilvipalvelujen ja konesalinpalvelujen välillä ei ole ollut iso, mutta eron on silti huomannut. Pilvipalveluissa on ollut vähemmän infrastruktuuriin liittyviä ongelmia, kuten verkkoliikenteen ongelmat. Silti pilvipalveluissa on havaittu myös perinteisiä palvelimiin liittyviä ongelmia, kuten muistitilan ja levytilan loppuminen. Pilvipalveluissa ongelmien sattuessa vaikutukset ovat olleet suuremmat ja laajemmat. Tosin pilvipalveluissa laajempia ongelmia on harvemmin sattunut, kun tilannetta verrataan konesalipalveluihin.

IT johtajan kiinnitti huomiota, että nykyinen pilviympäristö on vasta alle vuoden vanha ja kaikkia kokemuksia ei ole vielä saatu. Virhetilanteita on hänen mukaansa ollut vähemmän ja ne ovat olleet lyhytkestoisempia kuin aikaisemmin konesalipalveluiden kanssa. Nykyisessä AWS pilvipalvelussa tuotanto on hajautettu useammalle käyttöalueelle (\emph{AWS Zone}). Tällöin yhden käyttöalueen ongelmat eivät heijastu koko Finnairin tuotantoon. Tämä on auttanut siihen, että virhetilanteita on ollut vähemmän kuin aikaisemmin konesalipalvelussa, jossa tuotanto oli keskitetty fyysisesti yhteen paikkaan. Keskitetyssä konesalipalvelussa tapahtuva virhetilanne heijastuu laajasti koko palvelutuotantoon. IT johtaja painotti, että pilvipalveluiden laatu tulee tulevaisuudessa paranemaan, koska pilvipalveluiden toimittaja ja asiakaa yhdessä jatkuvasti kehittävät tuotantoympäristöä, jolloin korjausvelkaa synny niin paljon kuin konesalipalveluissa.

Vakavia virhetilanteita asiantuntijan mukaan ollut nyt pilvipalveluissa vähemmän, mutta jos verrataan tilannetta pidemmällä aikajaksolla, niin vakavia ongelmia on ollut suunnilleen sama määrä. Vakavien virhetilanteiden määrä on asiantuntijan mukaan riippuvainen kuinka paljon tehdään muutoksia ympäristöön. Jos IT ympäristöön toteutetaan laajoja muutoksia, niin muutokset sisältävät aina riskejä, jotka voivat realisoitua vakavina ongelmina ja toimintahäiriöinä. Yrityksen pilvipalveluympäristö on sen verran uusi, ettei vielä ole ollut tarvetta tehdä isompia muutoksia ympäristöön, jolloin riski vakaville ongelmille on ollut pienempi. Konesalipalveluissa on riski, että yksittäisen työntekijän tekemä inhimillinen virhe voi aiheuttaa isoja ongelmia. IT johtajan mukaan vakavia virhetilanteita on ollut pilvipalveluissa vähemmän eivätkä ongelmat ole olleet niin pitkäkestoisia. Tämä on näkynyt parempana tuotannon laatuna pilvipalveluissa ja parantanut Finnair IT palvelujen käytettävyyttä.

Asiantuntija mukaan ongelmien ratkaisunopeudessa ei ole ollut suurta ero kun verrataan pilvipalveluja ja konesalipalveluja. Konesalipalveluissa koko ympäristön hallinta oli keskitetty yhdelle yritykselle, jonka vastuulla oli kokonaisvaltaisesti pitää huolta, että palvelut toimivat. Ongelmatilanteiden selvitys oli konesalipalveluissa suoraviivaisempaa, koska vastuu yrityksiä oli vain yksi. Isolla konesalipalvelun tarjoajalla oli myös iso määrä eri alan asiantuntijoita valmiina selvittämään ongelmatilanteita. Tämä vaikutti ratkaisunopeuteen, kun oikeat asiantuntijat saatiin välittömästi mukaan selvitystyöhön. Pilvipalveluissa vastuut on hajautettu eri toimijoille sekä osa vastuista on otettu Finnairin hoidettavaksi. Hajautettu toimintamalli vaikuttaa ongelmien ratkaisunopeuteen, kun vastuualueet ovat epäselviä ja useampi palvelutoimittaja yrittää ratkaista ongelmaa. Finnairin asiantuntijan mukaan pilvipalveluissa ongelmien ratkaiseminen on ollut hitaampaa näistä syistä. Toisaalta yksinkertaisemmat ja pienemmät ongelmat ratkaistaan pilvipalveluissa nopeammin, kun ympäristö on topologialtaan selkeämpi.

IT johtaja oli samaa mieltä asiantuntijan kanssa, että ongelmatilanteiden ratkaiseminen on ollut pilvipalveluissa nopeampaa kuin konesalipalveluissa. IT johtaja muistutti, että myös pilvipalveluissa voidaan tehdä isoja virheitä. Näistä ongelmista on kuitenkin pilvipalveluissa parempi näkyvyys, koska tiedot ovat julkisia. Konesalipalvelut ovat suljettuja ja palveluissa esiintyvät ongelmat toimittajan on mahdollista peittää. Konesalipalveluiden toimittaja voi kertoa vain niistä ongelmista, jotka ovat näkyneet asiakkaille. Useammalla pilvipalvelulla on Internetissä tilannesivuja, joissa näkyy julkisesti palvelun ongelmatilanteet ja palveluihin tehdyt korjaukset.

Kun verrataan pilvipalveluja ja konesalipalveluja palvelupyyntöjen (\emph{service request}) näkökulmasta, niin Finnairin asiantuntijan mukaan palveluissa ei ollut merkittävää eroa. Uuden pilvipalvelutoimittajan palvelualttius on ollut parempi ja reagointi nopeampaa, mutta tähän voi vaikuttaa, että uusi palvelutoimittaja haluaa näyttää asiakkaalle alkuun hyvää ja huolellista palvelua. Asiantuntijan mukaan konesalipalvelujen tuotanto ei ollut niin ketterää, kun taas pilvipalvelut toimitetaan enemmän ketterien menetelmien mukaisesti, jolloin toiminta on joustavampaa. Konesalipalveluissa yksittäisen palvelupyynnön tekemiseen kului enemmän aikaa, koska välillä muutos haluttiin projektoida ja tämä loi lisää hidastavaa byrokratiaa. Esimerkkinä asiantuntija mainitsi konesalipalveluissa palvelimen poiston. Konesalipalvelussa palvelimesta ei voida pelkästään katkaista sähkövirta, vaan sille tulee tehdä myös muita poistotoimenpiteitä, joista tulee ylimääräisiä kustannuksia. Pilvipalveluissa taas palvelimien poisto on yksinkertaista ja nopeaa. Poisto voidaan tehdä konekielisesti yhdellä komennolla ja siitä syntyvät taloudelliset säästöt ovat välittömästi saatavissa. Pilvipalveluissa myös uusien palvelimien lisääminen ympäristöön on hyvin suoraviivaista ja nopeaa.

IT johtajan mukaan pilvipalvelut ovat ketteriä ja mahdollistavat nopean reagoinnin palvelupyyntöihin. Konesalipalveluissa tarvitaan enemmän työtä ja byrokratiaa pieniinkin muutoksiin. Pilvipalvelut ovat vakioituja automaattisia prosesseja, jotka mahdollistavat nopean toiminnan. Automatisoidut prosessit antavat myös enemmän ketteryyttä ja ovat varmempia laadultaan. Inhimillisten virheiden määrä on pienempi, kun prosessit hoidetaan automatisoidusti. Tämä antaa myös enemmän mahdollisuuksia ja joustoa asiakkaalle. IT johtaja piti tärkeänä, että pilvipalveluissa kiinnitetään huomiota tietoturvaan. Pilvipalvelut ovat liiankin joustavia, jolloin tietoturva unohtuu helposti, jollei tietoturvaa erityisesti kiinnitetä huomiota. Kaikki tietoturvaratkaisut eivät ole automatisoituja prosesseja. Kaiken kaikkiaan pilvipalveluiden ylläpito on IT johtajan mukaan haastavampaa ja vaatii yhtenäisen toimintatavan asiakkaalta, koska pilvipalveluiden toimittaja ei pakota asiakasta tiettyihin toimintatapoihin. IT arkkitehtuurin näkökulmasta pilvipalvelut korruptoituvat helpommin verrattuna konesalipalveluihin. Tuotantoympäristön korruptoituminen tarkoittaa, että ympäristön monimutkaisuus tulee jossain vaiheessa vastaan, kun tehdään jatkuvaa kehitystä. Jossain vaiheessa pilvipalvelun tuotantoympäristö tulee muokata uudelleen, jollei arkkitehtuuriratkaisuista pidetä riittävästi huolta muutostilanteissa.

Tutkimuksen haastatteluissa kysyttiin haastateltavilta yleisnäkemystä, siitä kumpi toimintamalli on parempi Finnairille, kun verrataan konesalipalveluja ja pilvipalveluja. Asiantuntija piti pilvipalveluja oikeana suuntana toiminnan parantamiseen. Asiantuntija painotti, että pilvipalvelut ovat huomattavasti joustavammat ja sitä kautta taloudellisten säästöjen tekeminen on nopeampaa ja helpompaa. Pilvipalveluissa toimintaympäristö voidaan muokata ketterästi ilman isompaa byrokratiaa. Asiantuntijan mukaan pilvipalveluihin siirtyminen oli väistämätön vaihe ja vääjäämättä muutos olisi realisoitunut jossain vaiheessa. Asiantuntijan mukaan nyt oli hyvä ajankohta tehdä muutostyö, kun koronaviruksen takia Finnairin liiketoiminta oli hiljaisempaa. Finnair asiantuntija painotti, että pilvipalveluihin siirto on vielä kesken, siksi kaikkia hyötyjä ja haittoja ei ole vielä havaittu. Tulevaisuudessa pilvipalvelujen toimintamallissa voi tulla yllätyksiä esiin. Kokonaisarvosanan (asteikolla 0-5) asiantuntija antoi konesaliyrityksen X palvelusta arvosanan 4- ja AWS pilvipalveluille arvosanan 4.

IT johtaja piti haastattelussa pilvipalveluja oikeana ratkaisuna Finnairin kannalta. Hän totesi, että Finnairin tulee myös laajemmin muuttua toimintatavoiltaan ketterämmäksi. Tilanteet muuttuvat nykymaailmassa nopeasti ja muutoksiin tulee reagoida välittömästi. Pilvipalvelut ovatkin yrityksen strategian mukainen valinta, koska pilvipalvelut antavat enemmän mahdollisuuksia kuin konesalipalvelut. IT johtaja muistutti, että pilvipalvelut vaativat enemmän teknistä osaamista myös asiakkaalta eikä palveluja voida enää ostaa niin helposti kuin konesalipalveluissa. Yrityksellä X oli tarjolla konesalipalveluiden lisäksi lukuisia IT alan asiantuntijoita auttamaan ratkaisujen rakentamisessa. Tätä mahdollisuutta ei enää ole pilvipalveluiden kanssa, vaan asiakkaan tulee olla itse aktiivinen, kun muutoksia tehdään. Pilvipalveluja tuleekin kehittää järkevästi huomioiden arkkitehtuuriset ratkaisut ja tietoturva. Kokonaisarvosanaksi (asteikolla 0-5) IT johtaja antoi konesaliyritykselle X palveluista 3 ja AWS pilvipalvelulle 4. IT johtaja painotti, että tulevaisuudessa AWS palveluiden arvosana voi nousta, kun Finnairin omia IT prosesseja saadaan kehitettyä ja opitaan toimimaan pilvipalveluiden kanssa. Finnairin historia on painottunut pitkältä ajalta konesalipalveluihin ja muutostyö vielä aikaa.